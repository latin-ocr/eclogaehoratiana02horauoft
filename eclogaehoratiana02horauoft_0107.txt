mns'roLA Au Prsomzs. 99

Terra Neptunus classes Aquilonibus arcet,

Regis opus, sterilisque diu palus, aptaque remis, 65
vicinas urbes alit, et grave sentit aratrum 3

Seu cursum mutavit iniquum frugibus amnis,

Doctus iter melius : mortalia facta peribunt,

Nedum sermonum stet honos et gratia vivax.

Multa renascentur, quaejam cecidere, cadentque 70
Quae nunc sunt in honore vocabula, si volet usus,
Quem penes arbitrium est et jus et norma loquendi.

Res gestae regumque ducumque et tristia bella,
Quo scribi possent numero, monstravit Homerus.
Versibus impariter junctis querimonia primum, 75
Post ctiam inclusa est voti sententia compos.

Quis tamen exiguos elegos emiserit auctor,

Grammatici certant, et adhuc subjudice lis est.

Archilochum proprio rabies armavit iambo ε

Hunc socci cepere pedem, grandesque cothurni, 80

Alternis aptum sermonibus, et populares

Vincentem strepitus, et natum rebus agendis.

Musa dedit fidibus divos puerosque deorum,

Et pugilem victorem, et equum certamine primum,

Et juvenum curas, et libera vina referre. 85
Descriptas servare vices operumque colores,

Cur eg0, si nequeo ignoroque, poeta salutor?

Cur nescire, pudens prave, quam discere malo?

Versibus exponi tragicis res comica non vult:

Indignatur item privatis ac prope socco 90

Dignis carminibus narrari coena Thyestae.

Singula quaeque locum teneant sortita decenter.

Interdum tamen et vocem comoedia tollit,

Iratusque Chremes tumido delitigat ore ε

Et tragicus plerumque dolet sermone pedestri 95

Telephus et Peleus, quum pauper et exsul uterque.

Projicit ampullas et sesquipedalia verba,

Si curat cor spectantis tetigisse querela.

Non satis est pulchra esse poemata; dulcia sunto,
Et, quocunque volent, animum auditoris agunto. loo
Ut ridentibus arrident, ita flentibus adsunt

r 2

