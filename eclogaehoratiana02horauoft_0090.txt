82 EPISTOLARUM Lm. 1. 20.

Quodsi non odio peccantis desipit augur,

Carus eris Romae, donec te deseret aetas, 10
Contrectatus ubi manibus sordescere vulgi

Coeperis, aut tineas pasces taciturnus inertes,

Aut fugies Uticam, aut vinctus mitteris Ilerdam.
Ridebit monitor non exauditus3 ut ille

Qui male parentem in rupes protrusit asellum 15
Iratus: quis enim invitum servare laboret?

Hoc quoque te manet, ut pueros elementa docentem
Occupet extremis in vicis balba senectus.

Quum tibi sol tepidus plures admoverit aures,

Me libertino natum patre, etin tenui re '20
Majores pennas nido extendisse loqueris,

Ut quantum generi demas, virtutibus addasÍ¾

Me primis urbis belli placuisse domique3

Corporis exigui, praecanum, solibus aptum,

Irasci celerem, tamen ut placabilis essem. 25
Forte meum si quis te percontabitur aevum,

Me quater undenos sciat implevisse Decembres,
Collegam Lepidum quo duxit Lollius anno.

