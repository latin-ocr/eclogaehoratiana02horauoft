74 Epls'rOLARUM LIB. 1. 16.

Dicas adductum propius frondere Tarentum.

Fons etiam rivo dare nomen idoneus, ut nec

Frigidior Thracam nec purior ambiat Hebrus3

Infirmo capiti fluit utilis, utilis alvo.

Hae latebrae dulces, etiam, si credis, amoenae, 15

Incolumem tibi me praestant Septembribus horis.

Tu recte vivis, si curas esse quod audis:

Jactamus jampridem omnis te Roma beatum.

Sed vereor, ne cui de te plus qnam tibi credas3

Neve putes alium sapiente bonoque beatum3 20

Neu, si te populus sanum recteque valentem

Bit-citet, occultam febrem sub tempus edendi

Dissimules‚ donec manibus tremor incidat unctis.

Stultorum incurata pudor malus ulcera celat.

Si quis bella tibi terra pugnata marique 25

Dicat, et his verbis vacuas permulceat aures:

“ Tene mayz's salvum populus velit, an populum tu,

Servet in ambiguae, qui consulit et tibi et urbi,

Jupiter ,· ” Augusti laudes agnoscere possis:

Quum pateris sapiens emendatusque vocari, 30

Respondesne tuo, dic sodes, nomine P-Nempe

Vir bonus et prudens dici delector. Ego ac tu.

Qui dedit hoc hodie, cras, si volet, auferet; ut, si

Detulerit fasces indigno, detrahet idem.

Pone, meum est, inquit. pono, tristisque recedo. 35

ldem si clamet furem, neget esse pudicum,

Contendut laqueo collum pressisse paternum3

Mordear opprobriis falsis, mutemque colores?

Falsus honor juvat et mendax infamia terret

Quem, nisi mendosum et mendacem. '³ Vir bonus est
quis? 40

Qui consulta patrum, qui leges juraque servat3

Quo multae magnaeque secantur judice lites· ,

Quo res sponsore, et quo causae teste tenentur,

sed videt hunc omnis domus et vicinia tota

Introrsus turpem, speciosurn pelle decora. 45

Nec furtum feei, nec fugi, si mihi dicat

Servus3 Habes pretium, loris non ureris, aio.

