52 summurn ΜΒ. 11. 8.

Capta est, deterior post partum carne futura.
His mistum jus est: oleo, quod prima Venafri 45 3
Pressit cella3 garo de succis piscis Hiberi3

Vino quinquenni, verum citra mare nato,

Dum coquitur (cocto Chium sie convenit, ut non
Hoc magis ullum aliud), pipere albo, non sine aceto,
Quod Methymnaeam vitio mutaverit uvam. 50
Erucas virides, inulas ego primus amaras

Monstravi incoquere, illotos Curtillus echinos,

Ut melius muria, quam testa marina remittit.

Interea suspensa graves aulaea ruinas

In patinam fecere, trahentia pulveris atri 55
Quantum non Aquilo Campanis excitat agris.

Nos majus veriti, postquam nihil esse pericli
Sensimus, erigimur. Rufus, posito capite, ut si
Filius immaturus obisset, flere. -Quis esset

Finis, ni sapiens sic Nomentanus amicum 60
Tolleret: Heu, Fortuna, quis est crudelior in nos

Te deus? Ut semper gaudes illudere rebus
Humanis! Varius mappa compescere risum

Vix poterat. Balatro suspendens omnia naso,

ι Haec est conditio vivendi, aiebat3 eoque 65
Responsura tuo nunquam est par fama labori.

Tene, ut ego accipiar laute, torquerier omni
Sollicitudine districtum? ne panis adustus,

Ne male conditum jus apponatur? ut omnes
Praeeincti reete pueri comptique ministrent? 70
Adde hos praeterea casm, aulaea ruant si,

Ut modo 3 si patinam pede lapsus frangat agaSO.

Sed convivatoris, uti ducis, ingenium res ‘⁵

Adversae nudare solent, celare secundae.

Nasidienus ad haec: Tibi Di, quaecunque preceris, 75
Commoda dent3 ita vir bonus es convivaque comis:
E‘t soleas poscit. Tum in lecto quoque videres
Stridere secreta divisos aure susurros.

⁴ Nullos his mallem ludos spectasse3 sed illa

Redde, age, quae deinceps risisti.' Vibidius dum 80
Quaerit de pueris, num sit'quoque fracta lagena,

