42 sA'rrnARUM ΜΒ. Π. 5.

Docte Cati, per amicitiam divosque rogatus,

Ducere me auditum, perges quocunque, memento.
Nam quamvis referas memori mihi pectore cuncta, 9
Non tamen interpres tantundem juveris: adde ,
Vultum habitumque hominis3 quem tu vidisse beatus
Non magni pendis, quia contigit: at mihi cura ’
Non mediocris inest, fontes ut adire remotos

Atque haurire queam vitae praecepta beatae. 92

  

SATIRA V.

Hoc quoque, Tiresia, praeter narrata, petenti
Responde : quibus amissas reparare queam res
Artibus atque modis. Quid rides? Jamne doloso 4
Non satis est Ithacam revehi, patriosque penates ⁶
Adspicere? O nulli quidquam mentite, vides ut Ξῖ
Nudus inopsque domum redeam, te vate, neque illic
Aut apotheca procis intacta est, aut pecus; atqui ’
Et genus, et virtus, nisi cum re, vilior alga est.
Quando pauperiem, missis ambagibus, horres,

Accipe qua ratione queas ditescere. Turdus, 102
Sive aliud privum dabitur tibi, devolet illuc,

Res ubi magna nitet, domino sene; dulcia poma,

Et quoscunque feret cultus tibi fundus honores,

Ante Larem gustet venerabilior Lare dives;

Qui, quamvis perjurus erit, sine gente, cruentus 15
Sanguine fraterno, fugitivus; ne tamen illi

Tu comes exterior, si postulet, ire recuses.

Utne tegam spurco Damae latus? haud ita T rojae

Me gessi, certans semper melioribus. Ergo

Pauper eris. Fortem hoc animum tolerare jubebo: 20
Et quondam majora tuli. Tu protinus, unde

Divitias aerisque ruam, die augur, acervos.

Dixi equidem, et dico. Captes astutus ubique
Testamenta senum : neu, si vafer unus et alter
Insidiatorem praeroso fugerit hamo, 25
Aut spem deponas, aut artem illusus omittas.

