36 SA'rmARUM Lm. 11. 3.

Coeperis impexa foedum porrigine? Quare,

Si quidvis satis est, perjuras, surripis, aufers

Undique? tun’ sanus? Populum si caedere saxis

Incipias, servosque, tuo quos aere pararis,

Insanum te omnes pueri clamentque puellae: 130

Quum laqueo uxorem interimis, matremque veneno,

Incolumi capite es? Quid enim 2³ Neque tu hoc ²
facis Argis,

Nec ferro ut demens genitricem occidis Orestes.

An tu reris eum occisa insanisse parente, ⁴

Ac non ante malis dementem actum Furiis, quam 135

In matris jugulo ferrum tepefecit acutum?

Quin, ex quo habitus male tutae mentis Orestes,

Nil sane fecit, quod tu reprehendere possis;

Non Pyladen ferro violare aususve sororem est

Electram3 tantum male dicit utrique, vocando 140

Hanc Furiam, hunc aliud, jussit quod splendida bilis.

Pauper Opimius argenti positi intus et auri,

Qui Veientanum festis potare diebus

Campana solitus trulla, vappamque profestis,

Quondam lethargo grandi est oppressus, ut haeres 145

Jam circum loculos et claves laetus ovansque

Curreret. Hunc medicus multum celer atque fidelis

Excitat hoc pacto z mensam poni jubet atque

Effundi saccos nummorum ; accedere plures

Ad numerandum : hominem sic erigit3 addit et
illud, 150

Νἰ tua custodis, avidus jam haec auferet haeres.

Men' vivo? Ut vivas igitur, vigila: hoc age. Quid
vis ’Β ,

Deficient inopem venae te, ni cibus atque

Ingens accedit stomacho fultura ruenti.

Tu cessas? agedum, sume hoc ptisanarium oryzae.> 155

Quanti emptae? Parvo. Quanti ergo? Octussibus.
Eheu!

Quid refert, morbo, an furtis pereamve rapinis?

Quisnam igitur sanus 's' Qui non stultus. Quid
avarus ’.θ

