94 EPISTOLARUM Lm. 11. 2.

Levabit cultu, virtute carentia tollet:

Ludentis speciem dabit et torquebitur, ut qui

Nunc Satyrum, nunc agrestem Cyclopa movetur.
Praetulerim scriptor delirus inersque videri, 125
Dum mea delectent mala me, vel denique fallant,
Quam sapere et ringi. Fuit haud ignobilis Argis,
Qui se credebat miros audire tragoedos,

In vacuo laetus sessor plausorque theatr03

Cetera qui vitae servaret munia recto ' 130
More3 bonus sane vicinus, amabilis hospes,

Comis in uxorem, posset qui ignoscere servis,

Et signo laeso non insanire lagenae3

Posset qui rupem et puteum vitare patentem.

Hic ubi cognatorum opibus curisque refectus 135
Expulit helleboro morbum bilemque meraco,

Et redit ad sese, ⁶ Pol, me occidistis, amici,

Non servastis, ait, cui sic extorta voluptaS,

Et demptus per vim mentis qratissimus error.'

Nimirum sapere est abjectis utile nugis, 140
Et tempestivum pueris concedere ludum;

Ac non verba sequi fidibus modulanda Latinis,

Sed verae numerosque modosque ediscere vitae.
Quocirca mecum loquor haec, tacitusque recordor:

Si tibi nulla sitim finiret copia lymphae, 145
Narrares medicis: quod, quanto plura parasti,

Tanto plura cupis, nulline faterier audes?

Si vulnus tibi monstrata radice vel herba,

Non fieret levius, fugeres radice vel herba,
Proficiente nihil, curarier. Audieras, cui 150
Rem di donarint, illi decedere pravam

Stultitiam ; et, quum sis nihilo sapientior, ex quo
Plenior es, tamen uteris monitoribus isdem?

At si divitiae prudentem reddere possent,

Si cupidum timidumque minus te, nempe ruberes,
Viveret in terris te si quis avarior uno. 156
Si proprium est, quod quis libra mercatus et aere est,
Quaedam, si credis consultis, mancipat ususx

Qui te pascit ager, tuus est3 et villicus Orbi,

