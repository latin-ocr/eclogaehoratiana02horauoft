6 SATIRARUM Lm. 1. 3.

Maenius absentem Novium dum carperet: Heus tu,

Quidam ait, ignoras te? an ut ignotum dare nobis

Verba putas? Egomet mi ignosco, Maenius inquit.

Stultus et improbus hic amor est, dignusque notari.

Quum tua pervideas oculis male lippus inunctis, 25

Cur in amicorum vitiis tam cernis acutum,

Quam aut aquila aut serpens Epidaurius? At tibi
contra

Evenit, inquirant vitia ut tua rursus et illi.

Iracundior est paullo, minus aptus acutis

Naribus horum hominum3 rideri possit, eo quod 30

Rusticius tonso toga defluit, et male laxus

Ιιι pede calceus haeret3 at est bonus, ut melior vir

Non ⁹ alius quisquam, at tibi amicus, at ingenium
ingens

Inculto latet hoc sub corpore. Denique te ipsum

Concute, num ¹qua tibi vitiorum inseverit olim 35

Natura, aut etiam consuetudo mala3 namque

Neglectis urenda filix innascitur agris.

Illuc praevertamur‚ amatorem quod amicae

Turpia decipiunt caecum vitia, aut etiam ipsa haec

Delectant, veluti Balbinum polypus Hagnae. 40

Vellem in amicitia sic erraremus, et isti

Errori nomen virtus posuisset honestum.

At pater ut gnati, sie nos debemus amici,

Si quod sit vitium, non fastidire: strabonem

Appellat paetum pater, et pullum, male parvus 45

Si cui filius est, ut abortivus fuit olim

Sisyphus3 hunc varum distortis cruribus3 illum

Balbutit scaurum pravis fultum male talis.

Parcius hic vivit: frugi dicatur. Ineptus

Et jactantior hic paullo est: concinnus amicis . 50

Postulat ut videatur. At est truculentior atque

Plus aequo liber: simplex fortisque habeatur.

Calclior est: acres inter numeretur. Opinor,

Haec res et jungit, junctos et servat amicos.

At nos virtutes ipsas invertimus, atque 55

Sincerum cupimus vas incrustare. Probus quis

