58 EPlsToLARUM Lm. 1. 2.

In cute curanda plus aequo operata juventus, ·

Cui pulchrum fuit' ιη medios dormire dies, et

Ad strepitum citharae cessatum ducere curam. 30
Ut jugulent homines, surgunt de nocte latrones· ‚

Ut te ipsum serves, non expergisceris? atqui,

Si noles sanus, curres hydropicus: et, ni

Posces ante diem librum cum lumine, si non

Intendes animum studiis et rebus honestis, 35
Invidia vel amore vigil torquebere. Nam cur,

Quae laedunt oculum, festinas demere3 si quid

Est animum, differs curandi tempus in annum?
Dimidium facti, qui· coepit, habet: sapere aude3
Incipe: qui recte vivendi prorogat horam, 40
Rusticus exspectat, dum defluat amnis; at ille
Labitur, et labetur m omne volubilis aevum.

Quaeritur argentum, puerisque beata creandis

Uxor, et incultae pacantur vomere silvae.

Quod satis est, cui contigit, hic nihil amplius optet. 45
Non domus et fundus, non aeris acervus et auri -
AEgroto domini deduxit corpore febres,

Non animo curas. Valeat possessor oportet,

Si comportatis rebus bene cogitat uti.

Qui cupit, aut metuit, juvat illurn sic domus et res, 50
Ut lippum pictae tabulae, fomenta podagrum,
Auriculas citharae collecta sorde dolentes.

Sincerum est nisi vas, quodcunque infundis, acescit. -
Sperne voluptates: nocet empta dolore voluptas.
Semper avarus eget: certum voto pete finem. 55
Invidus alterius macrescit rebus opimis:

Invidia Siculi non invenere tyranni

Maj us tormentum. Qui non moderabitur· irae,
Infectum volet esse, dolor quod suaserit et mens,
Dum poenas odio per vim festinat inulto. 60
Ira furor brevis est: animum rege3 qui, nisi paret,
Imperat. hunc frenis, hunc tu compesce catena.
Fingit equum tenera docilem cervice magister

Ire viam, qua monstret eques. venaticus, ex quo
Tempore cervinam pellem latravit m aula, 65

