8 SATIRARUM Lus. 1. 3.

Mutum et turpe pecus, glandem atque cubilia
propter

Unguibus et pugnis, dein fustibus, atque ita porro 95

Pugnabant armis, quae post fabricaverat usus ;

Donec verba, quibus voces sensusque notarent,

Nominaque invenere; dehinc absistere bello,

Oppida coeperunt munire, et ponere leges,

Ne quis fur esset, neu latro, neu quis adulter. 100

Jura inventa metu injusti fateare necesse est,

Tempora si fastosque velis evolvere mundi.

Nec natura potest justo secernere iniquum,

Dividit ut bona diversis, fugienda petendis:

Nec vincet ratio hoc, tantumdem ut peccet idem-
que, 105>

Qui teneros caules alieni fregerit horti,

Et qui nocturnus sacra divum legerit. Adsit

Regula, peccatis quae poenas irroget aequas;

Ne scutica dignum horribili sectere flagello.

Nam ut ferula caedas meritum majora subire 110

Verbera, non vereor, quum dicas, esse pares res

Furta latrociniis, et magnis parva mineris

Falce recisurum simili te, si tibi regnum

Permittant homines. Si dives, qui sapiens est,

Et sutor bonus, et solus formosus, et est rex3 115

Cur optaS, quod habes? Non nosti, quid pater, inquit,

Chrysippus dicat: Sapiens crepidas sibi nunquam,

Nec soleas fecit; sutor tamen est sapiens. Qui?

Ut, quamvis tacet Hermogenes, cantor tamen atque

Optimus est modulator3 ut Alfenus vafer, omni 120

Abjecto instrumento artis, clausaque taberna,

Sutor erat: sapiens operis sic optimus omnis

Est opifex solus, sic rex. Vellunt tibi barbam

Lascivi pueri 3 quos tu ni fuste coerces,

Urgeris turba circum te stante, miserque 125

Rumperis et latras, magnorum maxime regum Ξ

Ne longum faciam: dum tu quadrante lavatum

Rex ibis, neque te quisquam stipator ineptum

'Praeter Crispinum sectabitur3 et mihi dulces

