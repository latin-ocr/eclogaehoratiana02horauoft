i

30 SATIRARUM Lm. 11. 2. ξ

AEgrum sollicitat stomachum, quum rapula plenus i
Atque acidas mavult inulas. Necdum omnis abacta fi
Pauperies epulis regum: nam vilibus ovis 45 i
Nigrisque est oleis hodie locus. Haud ita pridem ζ
ἷῑιΙΙοηί praeconis erat acipensere mensa ζ
Infamis. Quid? tum rhombos minus aequora alebant? -
Tutus erat rhombus, tutoque ciconia nido;

Donec vos auctor docuit praetorius. Ergo, 50 ’,
Si quis nunc mergos suaves edixerit assos,

Parebit pravi docilis Romana juventus.

Sordidus a tenui victu distabit, Ofella

Judice; nam frustra vitium vitaveris illud,

Si te alio pravum detorseris. Avidienus‚ 55 j
Cui Canis, ex vero dictum, cognomen adhaeret,
Quinquennes oleas est et silvestria corna3

Ac, nisi mutatum, parcit defundere vinum, et,

Cujus odorem olei nequeas perferre (licebit

Ille repotia, natales, aliosve dierum 60
Festos albatus celebret) cornu ipse bilibri

Caulibus instillat, veteris non parcus aceti.

Quali igitur victu sapiens utetur? et horum

Utrum imitabitur? Hac urget lupus, hac canis angit.
Mundus erit, qui non offendat sordibus3 atque 65
In neutram partem cultus miser. Hic neque servis,
Albuti senis exemplo, dum munia didit,

Saevus erit3 nec sic ut simplex Naevius, unctam
Convivis praebebit aquam: vitium hoc quoque magnum.
Accipe nunc, victus tenuis quae quantaque secum 70
Afferat. In primis valeas bene: nam, variae res

Ut noceant homini, credas, memor illius escae,

Quae simplex olim tibi sederit; at simul assis
Miscueris elixa, simul conchylia turdis,

Dulcia se in bilem vertent, stomachoque tumultum 75
Lenta feret pituita. Vides, ut pallidus omnis

Coena desurgat dubia? Quin corpus onustum
Hesternis vitiis animum quoque praegravat una,

Atque affigit humo divinae particulam aurae.

Alter, ubi dicto citius curata sopori 80

