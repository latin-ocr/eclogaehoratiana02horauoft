104 EPISTOLA AD msomss.

Nomen iambeis, quum senos redderet ictus

Primus ad extremum similis sibi: non ita pridem,

Tardior ut paullo graviorque veniret ad aures, 255

Spondeos stabiles in jura paterna recepit

Commodus et patiens3 non ut de sede secundfi

Cederet aut quarta socialiter. Hic et in Acci

Nobilibus trimetris apparet rarus, et Enni

In scenam missos cum magno pondere versus, 260

Aut operae celeris nimium curaque, carentis,

Aut ignoratae premit artis crimine turpi.

Non quivis videt immodulata poemata judex,

Et data Romanis venia est indigna poetis.

Idcircone vager scribamque licenter? an omnes 265

Visuros peccata putem mea, tutus et intra

Spem veniae cautus? Vitavi denique culpam,

Non laudem merui. Vos exemplaria Graeca

Nocturna versate manu, versate diurna.

At vestri proavi Plautinos et numeros et ’ 270

Laudavere sales3 nimium patienter utrumque,

Ne dicam stulte, mirati, si modo ego et vos

Scimus inurbanum lepido seponere dicto,

Legitimumque sonum digitis callemus et aure.
Ignotum tragicae genus invenisse Camoenae 275'

Dicitur, et plaustris vexisse poemata Thespis,

Quae canerent agerentque peruncti· faecibus ora.

Post hunc personae pallaeque repertor honestae

AEscliylus et modicis instravit pulpita tignis,

Et docuit magnumque loqui, nitique cothurno. 280

Successit vetus his comoedia, non sine multa

Laude; sed in vitium libertas excidit, et vim

Dignam lege regi ε lex est accepta, chorusque

Turpiter obticuit sublato jure nocendi.

Nil intentatum nostri liquere poetae: 285

Nec minimum meruere decus vestigia Graeea

Ausi deserere, et celebrare domestica facta,

Vel qui praetextaS‚ vel qui docuere togataS.

Nec virtute foret clarisve potentius armis,

Quam lingua, Latium, si non offenderet unum· 290

